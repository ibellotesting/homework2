# Feladat

Egy forgatókönyvírós mintafeladatot kell elkészítened. Ehhez a következő eszközökre lesz szükséged:

- [ibello](https://ibello.hu/downloads) ([telepítési útmutató](https://ibello.hu/documentation-installation)),
- [github](https://github.com/) fiók,
- [git](https://git-scm.com/download/win).

A megoldásban ezek az ismeretek lesznek segítségedre:

- gherkin alapismeretek ([gherkin szintaxis](https://cucumber.io/docs/gherkin/)),
- gherkin forgatókönyvek ([jobb gherkin írása](https://cucumber.io/docs/bdd/better-gherkin/)),
- BRIEF szabályok ([BRIEF](https://cucumber.io/blog/bdd/keep-your-scenarios-brief/)).

Klónozd a saját gépedre a [homework2](https://github.com/ibellotesting/homework2) repót,
([how to clone](https://docs.github.com/en/repositories/creating-and-managing-repositories/cloning-a-repository)),
itt már kezdhetsz is dolgozni. A feladat néhány egyszerű teszt megírása lesz, ami egy webalkalmazás egyetlen oldalát ellenőrzi végig.

Az alkalmazás elérhető ezen a webcímen: https://ibello.hu/tasks/cases/ .
Keresd meg az alkalmazásban azt az oldalt, amin lehetőséged van a jelszó megváltoztatására!

Ha megvan, akkor írj hozzá olyan *fókuszált* gherkin forgatókönyveket, amik ellenőrzik a jelszóváltoztatás működését!
A teszteket egy új jellemző (feature) fájlba írd, a "features" mappán belül.
(Ha a teszteket ibello-val írod, akkor ezzel nem kell külön foglalkoznod, az ibello automatikusan ebben a mappában hozza létre a fájlt.)

Azt, hogy pontosan milyen és mennyi tesztet írsz, te döntöd el.

A feladattal több szempontból is képet szeretnénk kapni a tudásodról. Vagyis fel szeretnénk mérni, hogy:

- Fel tudod-e mérni felfedező teszteléssel egy dokumentálatlan funkció követelményeit?
- Meg tudod-e találni a teljes funkció ellenőrzéséhez szükséges minimális számú tesztesetet?
- Meg tudod-e fogalmazni úgy a teszteket, hogy azok érthetőek és jól fókuszáltak legyenek?

Példaként már írtunk pár tesztet a bejelentkezésről. Ezek a "login.feature" fájlban vannnak - a "features" mappában.

Válaszleveledben tájékoztass minket a feladat befejeztéről, illetve csatold az általad létrehozott .feature fájlt.

***Jó munkát kívánunk!*** 
